---
layout: base
title: Twórczynie
---

## Marianna Madej

Mieszka w Brzustówku k. Opoczna. Z tkactwem związana całe życie. Na potrzeby projektu podjęła się stworzenia pasiaka. Tkactwo to jednak nie jedyne rzemiosło, jakim się zajmuje. Z utkanego materiału pani Marianna szyje stroje ludowe dla dzieci i dorosłych. Zajmuje się też *frandzlowaniem* kwiecistych chustek (czyli dorabianiem do nich wełnianych frędzli). Przy pracy śpiewa czasem piosenki regionalne, wiele z nich sama ułożyła. W naszej filmowej ekipie zasłynęła również jako niezrównana wytwórczyni kiszonych ogórków.

{% foto "tworczynie1.jpg", "Marianna Madej, fot. Alicja Woźniak" %}

***

## Marianna Kowalczyk

Szwagierka pani Marianny Madej. Jest ostatnią osobą w Brzustówku, która potrafi nie tylko tkać, ale też osnuć warsztat do tkania. W trakcie prac nad pasiakiem koordynowała wszystkie czynności związane ze snuciem na snowadle oraz nawijaniem osoby na krosno. Wchodziła między wał a nicielnice z prawdziwie kocią zwinnością. Chętnie snuje opowieści z czasów dzieciństwa.

{% foto "tworczynie2.jpg", "Marianna Kowalczyk, fot. Alicja Woźniak" %}

***

## Liliana Misiak-Kuźbik

Swą przygodę z tkactwem zaczęła od rekonstrukcji historycznej i wykonywania krajek na bardku. Z czasem poszerzyła tę wiedzę, uczęszczając na Kurs tkacki pierwszego i drugiego stopnia w Akademii Łucznica. Na potrzeby projektu stworzyła dla nas krajkę i kraciak. Poza tkactwem zajmuje się wieloma rzemiosłami, ale obecnie w największym stopniu poświęca się renowacji mebli. Swoimi pracami i inspiracjami dzieli się na stronie MaterJa.

{% foto "tworczynie3.jpg", "Liliana Misiak-Kuźbik" %}