---
layout: base
title: Surowce
---

## Len

Włókno lniane stanowi część łykową lnu zwyczajnego (Linum usitatissimum L.).

{% foto "len-rys1.jpg", "dodać opis" %}

Len jest uznawany za jedną z najstarszych roślin używanych do wyrobu tkanin. Szacuje się, że w Europie znano go już 5000 lat p.n.e. [[19][bibliografia]]. Na wsiach Polski środkowej w dużym stopniu wyparł powszechnie wcześniej konopie, ze względu na swoją trwałość, wartości estetyczne (płótno lniane jest znacznie delikatniejsze), a także, jak podkreśla Kondratiukowa, higieniczne (przewiewność oraz mniejsze chłonięcie brudu i potu) [[12][bibliografia]].

Sama obróbka rośliny jest dość czasochłonna. W tradycyjnej uprawie składało się na nią kilka podstawowych etapów pracy [[20, 21][bibliografia]]:

1. Zbiór (mniej więcej we wrześniu) – rośliny były wyrywane z korzeniami (a nie koszone), ze względu na chęć pozyskania jak najdłuższych, łatwo przędących się włókien.
2. Suszenie – poprzez ekspozycję niezwiązanego lnu na słońcu (w snopkach mógłby fermentować).
3. Odziarnianie i młocka – odseparowanie ziarnistych główek lnu od łodygi (cepem lub poprzez wyczesywanie na grzebieniu).
4. Roszenie (moczenie) – poddanie łodyg lnu długotrwałemu wpływowi wilgoci, aby włókno oddzieliło się od zdrewniałej części łodygi (paździerza). W zależności od dostępu do wody (rzeki, strugi) odbywało się albo przez moczenie w wodzie albo przez układanie (ścielenie) na trawie, by włókna nasiąkły rosą. W tym drugim wypadku proces trwał ok. 3 tygodni i należało pilnować, aby nie przegapić momentu wyroszenia, bo wówczas zaczynało się niszczyć włókno. 

{% foto "len1.jpg", "fot. wiano.eu" %}

5. Ponowne suszenie – aby zatrzymać proces rozwoju pleśni.
6. Międlenie i trzepanie – polegało na połamaniu łodyg specjalnym urządzeniem (międlica – z jednym ostrzem, cierlica – z dwoma), a następnie ich wytrzepaniu celem oddzielenia połamanych paździerzy od włókien, przy pomocy trzepaka.
Czasem otrzepywano jeszcze oddzielone paździerze, aby odzyskać włókna krótkie (pakuły), stosowane np. do wyrobu worków. 

{% foto "len2.jpg", "dodać opis" %}

7. Czesanie – posortowane według gatunków (jakości) włókna, wyczesywano na specjalnym grzebieniu, najpierw na części z rzadziej, a następnie gęściej rozstawionymi zębami.

{% foto "len3.jpg", "fot. wiano.eu" %}

8. Przędzenie – przetwarzanie luźnego wyczesanego włókna na nić. Początkowo wykorzystywano w tym celu wrzeciona, ale w XIX w. powszechnie używano kołowrotków (kółek).

{% foto "len4.jpg", "fot. wiano.eu" %}

Len może być, w zależności od stopnia obróbki, wykorzystywany do wyrobu tkanin różnej jakości i o różnym stopniu delikatności. Najgrubsze, najgorszej jakości włókna przerabiano na tzw. płótno zgrzebne, wykorzystywane do produkcji worków, płacht, sienników.

Lepsze jakościowo, dłuższe włókna szły na płótno pacześne, używane jako tkanina na bieliznę i pościel. Płótno pacześne bielone jest zwykle po wytkaniu, poprzez ekspozycję tkaniny na słońce.

{% foto "len5.jpg", "fot. wiano.eu" %}

Najdelikatniejsze, cieniutkie włókna stosowano z kolei do wyrobu koszul i chustek. Dla uzyskania większej gęstości, tkało się je często na czterech nicielnicach, z nici bielonych w motkach [[12][bibliografia]].

Wraz z rewolucją przemysłową, na wieś zaczyna przedostawać się bawełna. Początkowo, ze względu na cenę stosowana była bardziej jako dekoracyjny dodatek do lnu, a z czasem wykorzystywana coraz intensywniej [patrz: [Bawełna](#bawe%C5%82na)].

Obecnie, nici lniane nie są dostępne aż tak powszechnie jak niegdyś, a w dodatku ich cena jest wyższa niż bawełnianych. Ciągle można je jednak nabyć. m.in. w sprzedaży internetowej (np.: [grzanpol.com.pl](http://grzanpol.com.pl), [linenmouse.com](http://www.linenmouse.com), [sojka.net.pl](http://www.sojka.net.pl)).

## Wełna

Wełna, w przeciwieństwie do innych surowców wykorzystywanych w polskim tkactwie tradycyjnym, stanowi włókno pochodzenia zwierzęcego. Prawdopodobnie znana była człowiekowi już kilka tysięcy lat p.n.e., natomiast w Polsce co najmniej od XI w., jak wynika z wykopalisk archeologicznych [[19][bibliografia]].

Ze względów technologicznych wełnę można podzielić na zgrzebną i czesankową.

Tkaniny wełniane cechują się słabym przewodnictwem ciepła, przepuszczalnością, higroskopijnością i zdolnością do absorbowania promieni nadfioletowych.

Proces obróbki wełny jest nieco mniej rozbudowany niż w przypadku lnu czy konopi i przebiega następująco:

1. Strzyżenie owiec – dziś przeprowadzane przy pomocy golarek, tradycyjnie służyły do tego specjalne nożyce:

{% foto "welna1.jpg", "dodać opis" %}

2. Pranie, płukanie, suszenie – choć do przędzenia nadaje się nawet wełna niewyprana, to dla ułatwienia pozostałych etapów i oczyszczenia surowca etap ten się stosuje. Ważne, aby pranie nie przebiegało w zbyt ciepłej wodzie i aby nie poruszać w tym czasie wełną – obie te czynności grożą pomieszaniem włókien i częściowym sfilcowaniem wełny [[28][bibliografia]].
3. Czesanie/gręplowanie – może przebiegać przy pomocy grzebienia albo grępli – dwóch szczotek nabitych gwoździami, z których na jedną nakłada się wełnę, a drugą się rozczesuje. Nowsze gręple mają także postać nabitego kolcami walca zaopatrzonego w korbę. W porównaniu z grzebieniem gręple mają te zaletę, że są bardziej efektywne oraz tę wadę, że nie odseparowują najkrótszych, najgorszych jakościowo włókien, dając wełnę bardziej zgrzebną [[29][bibliografia]].

{% foto "welna2.jpg", "Gręple, Muzeum Archeologiczne i Etnograficzne w Łodzi" %}

4. Przędzenie – podobnie jak w przypadku nici lnianej przebiegało na kołowrotku, a jeszcze wcześniej na przęślicy zaopatrzonej w tzw. krążołek. 

{% foto "welna3.jpg", "Przęślica z krążołkiem, Muzeum Archeologiczne i Etnograficzne w Łodzi" %}

{% foto "welna4.jpg", "Przędzenie wełny na kołowrotku, Muzeum Archeologiczne i Etnograficzne w Łodzi" %}
    
Przędzenie może odbywać się również z pominięciem etapu prania i czesania (tzw. przędzenie „z runa”), jednak wymaga wówczas bardzo dobrej jakości surowca, bez zanieczyszczeń. [[29][bibliografia]]

Wełna wymagała też farbowania. O ile len, wykorzystywany w głównej mierze na osnowę, pozostawał najczęściej w naturalnym kolorze (albo był bielony przez ekspozycję na słońce), o tyle wełna stosowana była jako kolorowy wątek (lub osnowa) w pasiakach, krajkach czy kraciakach. Mniej więcej do pocz. XIX w. do farbowania służyły wyłącznie barwniki naturalne. Z czasem zaczęły pojawiać się też sztuczne, fabryczne. Czynność ta powodowała zapotrzebowanie na rzemieślników-farbiarzy, którzy potrafili precyzyjnie odmierzyć ilość barwnika niezbędną do uzyskania danego koloru. Farbiarstwo na potrzeby ludowego tkactwa zaczęło rozwijać się w poł. XIX w. [[27][bibliografia]] Jak pisze Kondratiukowa, to właśnie małomiasteczkowi handlarze mieli duży wpływ na rozprzestrzenianie się barwników fabrycznych, a wraz z nimi nowych kolorów i zestawień barwnych [[12][bibliografia]]. Współcześnie, w dobie powszechnej dostępności gotowych włókien kolorowych, profesja farbiarska jest w zaniku. W województwie łódzkim trafiają się pojedynczy farbiarze (duże badania i projekt na temat farbiarstwa prowadziła jakiś czas temu Fundacja Tres w ramach projektu Regionalna Gruba Barw [[24][bibliografia]]. Nasza tkaczka z Brzustówka radziła sobie ze zdobywaniem wełny w pożądanych kolorach, prując stare wełniane dywany (kapy na łóżko). Obecnie coraz częściej pojawiają się także kursy samodzielnego barwienia włókien. Kilka rad na temat samodzielnego przygotowania przędzy do barwienia, można znaleźć także u Stanisławy Czyżkowskiej [[27][bibliografia]].

Z procesów dotyczących obróbki już nie samej przędzy wełnianej, a samodziału z niej uprzędzionego, warto jeszcze wspomnieć folowanie, czyli spilśnianie tkaniny, pod wpływem zgniatania. Celem folowania było uzyskanie sukna wykorzystywanego m.in. na sukmany męskie [[18][bibliografia]]. 

{% foto "welna5.jpg", "Folowanie sukna, Muzeum Archeologiczne i Etnograficzne w Łodzi" %}
{% foto "welna6.jpg", "Folowanie sukna, Muzeum Archeologiczne i Etnograficzne w Łodzi" %}

## Bawełna

## Konopie

Konopie jest włóknem roślinnym. Pochodzi z łyka konopi siewnych (Cannabis sativa L.).

{% foto "konopie-rys1.jpg", "dodać opis" %}

Ma podobne właściwości jak włókno lniane, ale jest przy tym grubsze, sztywniejsze i twardsze. Zbliżona do lnu jest również obróbka konopi, która składa się z roszenia, międlenia i trzepania.

Do produkcji tkanin wykorzystywano z powodzeniem tzw. włókna przędzalnicze – dłuższe, o mniejszym stopniu zanieczyszczenia. Pozostałe włókna (powroźnicze) stosowano zgodnie z nazwą do wyrobu wszelkiego rodzaju lin i powrozów [[19][bibliografia]].

{% foto "konopie1.jpg", "dodać opis" %}

{% foto "konopie2.jpg", "dodać opis" %}

Początkowo konopie były stosowane dość powszechnie do wyrobu tkanin bieliźnianych (stosowanych do wyrobu bielizny i pościeli), a szczyt ich użytkowania przypadł na czasy Królestwa Kongresowego (pierwsza poł. XIX w.) [[12][bibliografia]]. Konopie, ze względu na wytrzymałość, to również dobry materiał na worki czy plandeki, a także na tkaniny wystawione na długotrwały kontakt z wilgocią (są odporne na procesy gnilne) [[26][bibliografia]].

Obecnie konopie przeżywają w Polsce swój renesans, choć ciągle jeszcze nie do końca w obszarze tkactwa (raczej budownictwa naturalnego i kosmetologii). Nowe technologie obróbki włókna pozwalają jednak uzyskać z konopi tkaniny znacznie delikatniejsze. Z kolei te mniej delikatne włókna, wracają może nie do końca za pośrednictwem tkactwa a dziewiarstwa, w duchu zero waste, do swej dawnej „gospodarczej” funkcji. Dzięki bowiem antyseptycznym właściwościom, sznurek konopny bywa stosowany do wyrobu myjek do ciała i zmywaków kuchennych.

[bibliografia]: /slowniczek-i-bibliografia/#bibliografia