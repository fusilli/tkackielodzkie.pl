---
layout: base
title: Zespół

---
{% zespol "v1565525789/tkackie/monika-stasiak.jpg", "Monika Stasiak" %}

**Monika Stasiak** – pomysłodawczyni projektu, etnografka i rękodzielniczka. Absolwentka Instytutu Etnologii i Antropologii Kulturowej na Uniwersytecie Łódzkim oraz Uniwersytetu Ludowego Rzemiosła Artystycznego w Woli Sękowej. Kocha Podlasie, ale województwo łódzkie też bardzo lubi. Pozazawodowo działa aktywnie na rzecz klimatu. W ramach projektu „Tkackie łódzkie” poszukiwała, opisywała, fotografowała i rozmawiała z tkaczkami oraz tworzyła część tekstów na stronę internetową.

{% zespol "v1565525789/tkackie/kuba-szczapinski.jpg", "Kuba Szczapiński", "fot.: Alicja Woźniak" %}

**Kuba Szczapiński** – z wykształcenia artysta plastyk. Autor kilkudziesięciu filmów krótkometrażowych i teledysków. Animator kultury, wielbiciel i aktywny promotor kultury niezależnej. Pomysłodawca projektu „Wideotopia”, w ramach którego zrealizowano dotychczas ponad setkę wydarzeń filmowych i muzycznych. W „Tkackim łódzkim” odpowiedzialny za rejestrację filmową i montaż filmów o powstawaniu tkanin.

{% zespol "v1565525789/tkackie/kamila-kulik.jpg", "Kamila Kulik" %}

**Kamila Kulik** – etnografka, absolwentka Instytutu Etnologii i Antropologii Kulturowej Uniwersytetu Łódzkiego. Współautorka książki „Złotno, Zdrowie i Osiedle im. Montwiłła Mireckiego w dokumentach i wspomnieniach mieszkańców”. Aktywnie zgłębia sekrety krajoznawcze w województwie łódzkim i nie tylko. W ramach projektu „Tkackie łódzkie” była jedną a autorek tekstów etnograficznych na stronie internetowej.

**dr Tomasz Dróżdż** - Absolwent Wydziału Technologii Materiałowych i Wzornictwa Tekstylióww Łodzi oraz studiów podyplomowych „Analiza i dokumentacja zabytków tekstylnych” na Politechnice Łódzkiej.Projektant tkanin żakardowych i druków. Doktor sztuki w zakresie sztuk plastycznych i konserwacji dzieł sztuki uzyskany na Akademii Sztuk Pięknych im. Władysława Strzemińskiego w Łodzi. W „Tkackim łódzkim” odpowiedzialny za merytoryczną konsultację tekstów dotyczących technologii tkactwa.

{% zespol "v1565551902/tkackie/piotr-swiderek.jpg", "Piotr Świderek" %}

**Piotr Świderek** – absolwent etnologii na Uniwersytecie Łódzkim. Zawodowo od kilkunastu lat zajmuje się tworzeniem [stron internetowych](https://static.solutions) i składem DTP, najczęściej dla organizacji pozarządowych i podmiotów ekonomii społecznej. Entuzjasta metodologii JAMstack, umożliwiającej tworzenie szybkich, bezpiecznych, niezawodnych i niedrogich w utrzymaniu stron www. Czytuje komiksy, grywa w koszykówkę i pokonuje wielokilometrowe dystanse na specjalnie przystosowanej do tego deskorolce. Czasami wymyśla [śmieszne rysunki](http://rysunki.me).

{% zespol "v1565525789/tkackie/maciej-kronenberg.jpg", "Maciej Kronenberg" %}

**Maciej Kronenberg** – prezes REGIO; łodzianin; doktor nauk o ziemi w dyscyplinie geografia; regionalista; autor książek o Łodzi i regionie, m.in. „500 zagadek o Łodzi i regionie łódzkim”, „[Przewodnik po filmowej Łodzi](http://regiocentrum.pl/publikacje/ksiazki/przewodnik-po-filmowej-lodzi/)”, „[Stawkowy przewodnik filmowy](http://regiocentrum.pl/publikacje/ksiazki/stawkowy-przewodnik-filmowy/)”. Pasjonuje go turystyka dziedzictwa przemysłowego i filmowego. Licencjonowany przewodnik po Łodzi i województwie łódzkim. W ramach projektu zajmuje się m.in. działaniami promocyjnymi.

***

← [Realizator i partnerzy](/realizator-i-partnerzy/#main)