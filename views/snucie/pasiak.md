---
layout: base
title: Pasiak
tags: Snucie

---
Kiedy myślimy o tkaninie ludowej, pasiak jest jej najbardziej oczywistym przedstawicielem. Tkany jest splotem płóciennym (o tym więcej w zakładce: [Tkanie](/tkanie/pasiak/#main)). W związku z tym wymaga użycia jedynie dwóch nicielnic, przez które nici osnowy przechodzą na zmianę – przez nicielnicę przednią i tylną. Początkowo wykonywany był zwykle na jednobarwnej osnowie lnianej.

{% foto "v1565520506/tkackie/snucie-pasiak1.jpg", "Pasiak wykonany na lnianej osnowie" %}

Współcześnie, dla uzyskania drobnej, nieprzezierającej znad nici wątku osnowy, stosuje się również do tego celu nić bawełnianą.

Inaczej niż np. w kraciakach, przygotowywanie osnowy na pasiak nie wymaga zważania na kolory nici. Z uwagi na użytkowy charakter tkanin (zapaski, kilimy itp.) osnowa jest w nich zwykle dość szeroka i gęsta, co czyni snucie procesem dość żmudnym i długotrwałym.

O tym, jak proces ten wygląda w szczegółach, opowiadają poniższe filmy.

{% youtube "xcS2uORK_Yk", "Snucie pasiaka – część I" %}

{% youtube "5FjWOqbqs6U", "Snucie pasiaka – część II" %}

***

↑ [Snucie](/snucie/#main) | [Krajka](/snucie/krajka/#main) →