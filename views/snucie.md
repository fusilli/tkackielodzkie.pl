---
layout: base
title: Snucie
tags: Proces

---
Snucie to proces przygotowania osnowy do tkania. Polega na równoległym ułożeniu na danej szerokości przędz tkackich, o określonej liczbie, długości i jednakowym napięciu.

Brzmi mało przyjaźnie. Żeby zatem uprościć – w snuciu chodzi o przejście od tego etapu (dla osnowy lnianej)

{% foto "v1565520500/tkackie/snucie1.jpg", "Nić lniana" %}

lub tego (dla bawełnianej)

{% foto "v1565520500/tkackie/snucie2.jpg", "Nić bawełniana" %}

do tego

{% foto "v1565520500/tkackie/snucie3.jpg", "Osnowa na krośnie" %}

{% foto "v1565520501/tkackie/snucie4.jpg", "Osnowa na krośnie" %}

Jak zwracają uwagę eksperci: „Od doboru przeprowadzonego procesu snucia zależą dalsze losy prawidłowego przebiegu procesu tkania na krośnie \[…\] Źle przygotowana osnowa bardzo często przekreśla możliwość jej wyrobienia lub wyprodukowania tkaniny o odpowiedniej jakości” \[[22](/bibliografia/#main)\].

Rzeczywiście – luźne nitki w osnowie będą powodowały nierównomierne naprężenie gotowej tkaniny; plątanie się nitek może nawet prowadzić do zerwania osnowy. Sąsiadujące nitki przełożone przez tę samą nicielnicę spowodują „wychodzenie” fragmentu osnowy spod nici wątku, a błędów, jakie można popełnić jest znacznie więcej.

Nic dziwnego, że o ile tkactwem zajmowała się na wsi niemal każda gospodyni, o tyle snucie było domeną niewielu. Stąd wymagało często odwołania się do pomocy bardziej doświadczonej sąsiadki \[[23](/bibliografia/#main)\]. W trakcie naszych badań terenowych mieliśmy dużo szczęścia, bo udało nam się znaleźć w Brzustówku nie tylko tkaczkę, ale i snowaczkę (zobaczycie ten mistrzowski duet w [filmie](/snucie) :-).

W tkactwie tradycyjnym snucie przeprowadza się przy użyciu specjalnego urządzenia – snowadła (_snuwadla, snuwadel, snowadel_), które ma zwykle postać dwóch skrzyżowanych prostopadle ram, umieszczonych na obrotowej osi.

{% foto "v1565520501/tkackie/snucie5.jpg", "Snowadło" %}

My, w filmach instruktażowych będziemy operować także bardziej uproszczonym snowadłem w formie ramy, stanowiącym duże ułatwienie dla tkaczek, nieposiadających zbędnej stodółki na umieszczenie pełnowymiarowego snowadła.

{% foto "v1565520501/tkackie/snucie6.jpg", "Rama do snucia" %}

Przygotowana na snowadle przędza (nie wygląda na specjalnie przygotowaną, prawda? A jednak, wbrew pozorom, jest już znacznie bardziej uporządkowana niż na szpulkach),

{% foto "v1565520501/tkackie/snucie7.jpg", "Osnowa gotowa do nałożenia na krosno" %}

zostaje następnie nawinięta na wał nadawczy krosna (wał osnowowy, _nowój_), przewleczona przez nicielnice i płochę. Produktem finalnym procesu snucia jest równomiernie rozłożona i napięta osnowa.

Choć sam schemat snucia jest dość zbliżony, różni się on szczegółami w zależności od tego, na jaki splot i wzór tkaniny i funkcję się zdecydujemy i co za tym idzie, jaka będzie jej szerokość, ilu nicielnic użyjemy do osnucia, a wreszcie czy osnowa będzie jednobarwna, czy kolorowa. Różnice te są widoczne w poniższych filmach:

* → [Pasiak](/snucie/pasiak/#main)
* → [Krajka](/snucie/krajka/#main)
* → [Kraciak](/snucie/kraciak/#main)
* → [Tkaniny wielonicielnicowe](/snucie/tkaniny-wielonicielnicowe/#main)

***

← [Przygotowanie nici](/przygotowanie-nici/#main) | [Tkanie](/tkanie/#main) →