---
layout: base
title: Snucie
---

Snucie jest procesem przygotowawczym przędzy do tkania. Polega na równoległym ułożeniu na danej szerokości, ustalonej liczby nitek osnowy, o równej długości i jednakowym napięciu.

Brzmi mało przyjaźnie. Żeby zatem uprościć – w snuciu chodzi o przejście od tego etapu (dla osnowy lnianej)

{% foto "snucie1.jpg", "dodać opis" %}

lub tego (dla bawełnianej)

{% foto "snucie2.jpg", "dodać opis" %}

do tego 

{% foto "snucie3.jpg", "dodać opis" %}

{% foto "snucie4.jpg", "dodać opis" %}

Jak zwracają uwagę eksperci: „Od doboru przeprowadzonego procesu snucia zależą dalsze losy prawidłowego przebiegu procesu tkania na krośnie […] Źle przygotowana osnowa bardzo często przekreśla możliwość jej wyrobienia lub wyprodukowania tkaniny o odpowiedniej jakości” [[22][bibliografia]].

Rzeczywiście – luźne nitki w osnowie będą powodowały nierównomierne naprężenie gotowej tkaniny; sąsiadujące nitki przełożone przez tę samą nicielnicę spowodują „wychodzenie” fragmentu osnowy spod nici wątku, a błędów, jakie można popełnić jest znacznie więcej.

Nic dziwnego, że o ile tkactwem zajmowała się na wsi niemal każda gospodyni, o tyle snucie było domeną niewielu. Stąd wymagało często odwołania się do pomocy bardziej doświadczonej sąsiadki [[23][bibliografia]]. W trakcie naszych badań terenowych mieliśmy dużo szczęścia, bo udało nam się znaleźć w Brzustówku nie tylko tkaczkę, ale i snowaczkę (zobaczycie ten mistrzowski duet w [filmie](/proces/snucie) :-).

W tkactwie tradycyjnym snucie przeprowadza się przy użyciu specjalnego urządzenia – snowadła (snuwadla, snuwadel, snowadel), które ma zwykle postać dwóch skrzyżowanych prostopadle ram, umieszczonych na obrotowej osi.

{% foto "snucie5.jpg", "dodać opis" %}

My, w filmach instruktażowych będziemy operować także bardziej uproszczonym snowadłem w formie ramy, stanowiącym duże ułatwienie dla tkaczek, nieposiadających zbędnej stodółki na umieszczenie pełnowymiarowego snowadła.

{% foto "snucie6.jpg", "dodać opis" %}

Przygotowana na snowadle przędza (nie wygląda na specjalnie przygotowaną, prawda? A jednak, wbrew pozorom, jest już znacznie bardziej uporządkowana niż na szpulkach),

{% foto "snucie7.jpg", "dodać opis" %}

zostaje następnie nawinięta na wał nadawczy krosna (nowój), przewleczona przez nicielnice i płochę. Produktem finalnym procesu snucia jest osnowa.

Choć sam schemat snucia jest dość zbliżony, różni się on szczegółami w zależności od tego, na jaki splot i wzór tkaniny i funkcję się zdecydujemy i co za tym idzie, jaka będzie jej szerokość, ilu nicielnic użyjemy do osnucia, a wreszcie czy osnowa będzie jednobarwna, czy kolorowa. Różnice te są widoczne w poniższych filmach:

- → [Pasiak](/proces/snucie/pasiak)
- → [Krajka](/proces/snucie/krajka)
- → [Kraciak](/proces/snucie/kraciak)

↑ [Proces](/proces/) | ← [Przygotowanie nici](/proces/przygotowanie-nici/) | [Tkanie](/proces/tkanie/) →

[bibliografia]: /slowniczek-i-bibliografia/#bibliografia