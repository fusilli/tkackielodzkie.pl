---
layout: base
title: Konopie
---

Konopie jest włóknem roślinnym. Pochodzi z łyka konopi siewnych (Cannabis sativa L.).

{% foto "konopie-rys1.jpg", "Konopie siewne" %}

Ma podobne właściwości jak włókno lniane, ale jest przy tym grubsze, sztywniejsze i twardsze. Zbliżona do lnu jest również obróbka konopi, która składa się z roszenia, międlenia i trzepania.

{% foto "konopie1.jpg", "Suszenie i międlenie konopi, Muzeum Archeologiczne i Etnograficzne w Łodzi" %}

{% foto "konopie2.jpg", "Suszenie i międlenie konopi, Muzeum Archeologiczne i Etnograficzne w Łodzi" %}

Do produkcji tkanin wykorzystywano z powodzeniem tzw. włókna przędzalnicze – dłuższe, o mniejszym stopniu zanieczyszczenia. Pozostałe włókna (powroźnicze) stosowano zgodnie z nazwą do wyrobu wszelkiego rodzaju lin i powrozów [[19][bibliografia]].

{% foto "konopie3.jpg", "Sznurek i pakuły konopne" %}

{% foto "konopie4.jpg", "Sznurek i pakuły konopne" %}

Początkowo konopie były stosowane dość powszechnie do wyrobu tkanin bieliźnianych (stosowanych do wyrobu bielizny i pościeli), a szczyt ich użytkowania przypadł na czasy Królestwa Kongresowego (pierwsza poł. XIX w.) [[12][bibliografia]]. Konopie, ze względu na wytrzymałość, to również dobry materiał na worki czy plandeki, a także na tkaniny wystawione na długotrwały kontakt z wilgocią (są odporne na procesy gnilne) [[26][bibliografia]].

Obecnie konopie przeżywają w Polsce swój renesans, choć ciągle jeszcze nie do końca w obszarze tkactwa (raczej budownictwa naturalnego i kosmetologii). Nowe technologie obróbki włókna pozwalają jednak uzyskać z konopi tkaniny znacznie delikatniejsze. Z kolei te mniej delikatne włókna, wracają może nie do końca za pośrednictwem tkactwa a dziewiarstwa, w duchu zero waste, do swej dawnej „gospodarczej” funkcji. Dzięki bowiem antyseptycznym właściwościom, sznurek konopny bywa stosowany do wyrobu myjek do ciała i zmywaków kuchennych.

---

↑ [Surowce](/surowce/) | ← [Bawełna](/surowce/bawelna/)

[bibliografia]: /slowniczek-i-bibliografia/#bibliografia